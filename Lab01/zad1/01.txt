
Program korzysta z dwóch funkcji pomocniczych. Każda przyjmuje, jako parametr,
wskaźnik na strukturę FILE, odpowiadającą za otwarty plik, do którego można
zapisywać.

Pierwsza z funkcji wpisuje do dostarczonego pliku pięć (5) kolejnych krotności
liczby 0,625 (z dokładnością do 3 cyfr po przecinku).
Druga, wyznacza sekwencję 19 liczb typu short int, dodając do poprzedniej
wartość 80. Nieujemne wartości z ciągu są (kolejno) wpisywane do zadanego
pliku.

Obie funkcje zaczynają obliczenia od 0, a każde kolejne wywołanie powoduje
kontynuowanie od wartości, na której skończyło się poprzednie.
(Uwaga, funkcje nie mogą korzystać ze zmiennych globalnych).


Program przyjmuje parametry:
 -d <int>   - wartością parametru może być 1 albo 2,
 -k <int>   - wartością parametru jest liczba nieujemna,
oraz argument pozycyjny, interpretowany jako ścieżka do pliku.

Program wykonuje następujące czynności:
1. W zależności od wartości parametru -d, otwiera zadany plik (w trybie do
   zapisu) jeden lub dwa razy. Jeżeli takiego pliku wcześniej nie było, to go
   tworzy, a jeżeli był, to skraca jego długość do 0 bajtów.
2. Wywołuje naprzemiennie wymienione wyżej funkcje, tyle razy, ile wynosi
   wartość parametru -k.
   Jeżeli plik był otwarty dwa razy, to do każdej z funkcji przekazuje inny
   wskaźnik.

Po uruchomieniu programu sprawdzić, jak zmieniają się wyniki, w zależności od
kombinacji parametrów.


